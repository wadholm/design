---
Title: Kmom01
Description: Part 1
Template: kmom
---

Kursmoment 1
==================

* [kmom01](kmom01)
* [kmom02](kmom02)
* [kmom03](kmom03)
* [kmom04](kmom04)
* [kmom05](kmom05)
* [kmom06](kmom06)
* [kmom10](kmom10)

<div class="kmom-content">
Den första veckan på kursen design närmar sig sitt slut och det är dags att redovisa det första kursmomentet. Det har varit mycket nytt denna vecka, jag har själv ingen tidigare erfarenhet av ramverk eller CMS:er sen tidigare. Vi fick en hel del nya verktyg och tekniker i labbmiljön att jobba med inför denna kursen, jag började använda ColorZilla under htmlphp annars är allting nytt för mig. Jag fick kämpa lite med att få ner en ny version av php då den jag tidigare jobbat med var för gammal men efter lite jobb fick jag ordning på det.


Jag har för egen del varken förutfattade meningar eller övertygelser vad gäller design och användbarhet för webben, jag tycker det är väldigt spännande med design och ser fram emot att få arbeta kreativt, det ska bli väldigt kul att få lära mig allt nytt under kursens gång.


Det var mycket nytt för denna vecka, som det ska vara. Både CSS-filen från dbwebb och index.twig innehöll många konstruktioner jag ännu inte helt förstår. Jag jobbade efter Niklas exempel från ”Vad är Pico?” och återanvände en del från dbwebbs index.twig för att skapa min layout och style. Jag tycker att det har gått bra, instruktionerna var tydliga och jag testade mig fram med Devtools, resultatet är en enkel men fin sida såhär vid inlämning av det första kursmomentet.


Min TIL för detta kmom är hur man skapar SSH-nycklar, det var lite krångligt men så himla bra att lära sig. Min andra TIL är vad smidigt det är med Markdown. Det har varit en riktigt bra start, och jag ser mycket fram emot vad vi ska få lära oss fortsatt under kursens gång!
</div>