---
Title: Kmom06
Description: Part 6
Template: kmom
---

Kursmoment 6
==================

Denna vecka har vi arbetat med designelement och principer. 
Det har varit en spännande vecka, det finns så mycket att lära sig om god design och som Emil påpekat under kursens gång, den stora utmaningen är just att få ihop helheten. Tankesättet att jobba med designprinciper känns bra och ett bra verktyg att luta sig mot när man behöver inspiration och guidning när man ska designa en webbplats.  

Uppgiften ”Utvärdera designprinciper som webbplatser använder sig av” var lärorik men svår, tycker jag.  Allt och inget kan ju vara design, och det var en utmaning att hitta faktiska designelement för analys. 
Främst kommer jag ta med mig hur jag själv kan applicera designprinciper på mitt eget arbete, förståelsen av vikten av god design, och att kombinera olika designprinciper för att skapa en helhet, likt Van Gogh’s Starry Night.  

Efter att jag gjort analysen på mina utvalda webbplatser upptäckte jag en del förändringar jag ville utföra på min egna portfolio-sida. 
Jag saknade djup på min webbplats, och la till box-shadow på element, jag gjorde om min report- och analyssida och valde att jobba mer med linjer för att skapa rörelse. Jag gjorde även om min huvudmeny och la till topp och bottenlinjer vid hover för att skapa repetition och fortsatt rörelse med linjer.  

”Final touch” skulle jag tro i sammanhanget webbdesign handlar om just att se över helheten på en webbplats, både till utseende och sett till tillgänglighet och prestanda, att göra de sista justeringarna för att webbplatsen ska vara så komplett och välfungerande som möjligt, för alla.  

Min TIL för detta kursmoment är Lighthouse och hur vi kan jobba med det för att öka tillgängligheten och prestandan för en webbplats. Jag tycker det är ett smidigt och praktiskt verktyg där man får steg för steg hjälp för att förbättra sin webbplats. Jag är nöjd med allt från Lighthouse på min webbplats förutom prestanda i mobilläge. Niklas gav lite tips på Discord hur man kan öka prestandan genom att inte importera in hela FontAwesomes biblioteket. Jag hann tyvärr inte göra den justeringarna inför inlämning men kommer behålla den kunskapen för ett senare tillfälle.  

