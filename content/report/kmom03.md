---
Title: Kmom03
Description: Part 3
Template: kmom
---

Kursmoment 3
==================

Denna veckan har vi jobbat med CSS-Grid och Flexbox, två nya tekniker för min del. Jag gillar verkligen att jobba med grid, att kunna ha full kontroll över hur man placerar ut olika element. Det är något jag saknat sedan tidigare, när float och padding inte räcker till, så det känns som en mycket användbar teknik som jag vill fortsätta jobba med! 
Jag har också tyckt att det varit svårt med de tekniker vi tidigare lärt oss att göra bra responsiva sidor, CSS-Grid har verkligen möjliggjort en stor förbättring för att bygga responsivitet. 

Ju mer vi jobbar på vår portfolio-sida desto större växer sig SASS-filerna. Jag har försökt att dela upp min kod, jag testar lite olika sätt men är ännu inte helt säker på hur jag vill ha det och kan nog komma att ändra hur det är strukturerat i framtiden. Jag har följt både Emil och Niklas exempel från föreläsningarna och testar mig fram vilket jag föredrar. Jag har i shared/scss en basefil där jag importerar uppdaterade regler för min header, main, footer, media, typography och variables samt mina fonter. I mitt egna tema har jag lagt till de nya modulerna för grid-reglerna, report, kmom och homeindex som importeras till min style.scss. Jag gjorde ett nytt tema för detta kursmoment, jag ändrade min flashbild och footer samt en del färgval till ett lite lekfullare tema. Jag får se om jag ändrar min struktur på SASS filer till kommande kursmoment, men det återstå att se, för stunden har jag bra koll var allt finns och har med enkelhet kunnat göra de justeringar som behövts. 
Jag valde att lägga till en grid till alla mina sidor, på så sätt kunde jag bygga upp dem med olika struktur med vissa återkommande regler så att hela webbplatsen följer en röd tråd, samt en förbättring på hela webbplatsens responsivitet. Jag tycker att det ger webbplatsen en förbättrad struktur och läsbarhet och överlag ett ökat helhetsintryck!

Min TIL för detta kmom är CSS-Grid, och att använda det ihop med dev-tools i Firefox. Jag har använt mig mycket av dev-tools innan och som med allt annat så lär man sig nytt hela tiden. Möjligheten att rita ut gridet på sidan har varit mycket användbart. Jag gillar skarpt hur man med hjälp av CSS-Grid kan strukturera upp sin webbplats och dess element, ett mycket lärorikt kursmoment och två tekniker jag kommer läsa på mer om!

