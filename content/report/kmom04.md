---
Title: Kmom04
Description: Part 4
Template: kmom
---

Kursmoment 4
==================

Denna vecka har vi jobbat med färger,  något som jag tycker är väldigt spännande, det är roligt att lära sig nya tankesätt kring färg. Då jag har målat en hel del i mina dagar är jag väl van med det klassiska primärfärgerna och dess färghjul. 

Veckans uppgifter var att skriva en rapport där vi skulle analysera webbplatser och dess val av färg och typsnitt samt att skapa ett ”dark mode” till vår egna portfolio-sida, samt välja ett färgschema för vår vanliga sida. 
Det är nytt för mig att skriva akademiska texter, jag tycker det är mycket bra att vi får dessa uppgifter och hoppas kunna lära mig och utveckla mitt skrivande. Det var en rolig uppgift att jobba med, jag hade viss svårighet i att förstå exakt hur skrivuppgiften skulle utföras och hur djupgående analys som efterfrågades,  och hoppas min inlämning ska vara tillräcklig. 

För uppgiften med att implementera ett färgschema samt ett ”dark mode” valde jag att skapa ett nytt tema för min portfolio. Det färgschema jag använt tidigare utgick från den bild jag använde mig av, en himmel med solnedgång. De färgerna översattes inte väl när jag försökte implementera dem i ”dark mode”, det blev mest en brun sörja. Mitt enda alternativ var att göra mitt ”dark mode” helt i gråskala vilket kändes tråkigt och jag behövde en utmaning. Därför valde jag ett helt nytt tema som följer ett monokromatiskt färgschema i blått. Jag har också valt att behålla titel, rubriker och loga i svart, för en stilren profil. Färgerna är tydligast i header- och footerelementen, brödtexten och hoverfunktioner går i en dovare blåfärg och mina borders går i samma lekfulla blå som header och footer. Jag valde att inte jobba med accentfärg, om uppgiften var att följa färghjulet slaviskt hade min accentfärg varit en tråkig orangebrun som jag valde att inte använda. Får man välja fritt hade jag gärna använt en gul accentfärg som jag kanske kommer implementera senare om tillfälle ges. 

Jag är mycket nöjd med mitt ”dark theme”, jag tycker det ser genomarbetat ut och påminner tydligt om det ljusa temat. Jag tog en kopia av min style.scss och skapade en dark-style.scss. Jag hade redan jobbat en del med variabler så valde att fortsätta med det, och importerar ljusa eller mörka variabler till vardera scss-fil. Jag valde att invertera allt i min header samt ändrade hue för att kunna behålla en blå färg men i en mörkare ton. Jag skapade ett nytt färgschema baserad på den nya mörka headern och implementerade färgerna på sidan. 

Min TIL för detta kmom är vikten av färgbalans och de olika verktygen som finns att använda sig av för detta. Jag har mest använd mig av Adobe Color Wheel denna vecka men det finns verkligen en uppsjö av verktyg att använda sig av för att skapa balans på sin sida. Jag är personligen ganska restriktiv när det kommer till färg men har verkligen fått upp ögonen denna vecka för hur man kan använda färg och tror de verktyg vi fått använda denna vecka kommer göra det lättare för mig att våga använda färg i framtiden. 