---
Title: Optinal
Description: Optional analysis
Template: analysis
---

Analys av design principer
=======================

Denna rapport ska analysera webbplatsen för Art Ist och dess användning av designprinciper. 

Urval
-----------------------

Uppdragsgivare Valfrihet har beställt en analys av webbplatsen för den nya  artisten [**Art Ist**](http://www.student.bth.se/~mack20/dbwebb-kurser/design/me/kmom10/artist/). 
Art Ist webbplats har två olika teman, ett mörkt orginaltema och ett ljust alternativt tema, jag kommer analysera båda. Jag kommer referera till dem som det mörka temat och det ljusa temat hädanefter. 

Metod
-----------------------

För att utföra denna analys kommer jag förlita mig på hur jag själv uppfattar webbplatsens teman och hur de använder sig utav designprinciper. Jag använder [**Canva's Design Elements and Principles**](https://www.canva.com/learn/design-elements-principles/) för definition av designprinciper och element. 


Resultat
-----------------------

Webbplatsens mål är att presentera den nya artisten Art Ist, berätta hans historia samt visa upp gamla och kommande album och spelningar. Syftet är att skapa intresse för Art Ist, från såväl fans till potentiella sponsorer. 

Art Ist mörka temas design går i svartvitt. Det kännetecknas av dess val av hero-bild, en elgitarr som spelas. Intrycket är tufft, designen är stilren och modern i sitt val av färger och typsnitt. 

Det ljusa  temat har en liknande hero-bild med en akustisk gitarr i färg, intrycket är ljusare och livligare. Designen är fortsatt stilren, valet av typsnitt ger en lite mer historisk charm.

Det mörka temat gynnar webbplatsens mål väl, den ger en cool känsla vilket gynnar en musiker inom country- och rockgenren. Herobilden som följer med när man scrollar nedåt och användningen av transparens över main och footer ger en känsla av rörelse vilket också bidrar till ett positivt intryck för webbplatsen. 

Det ljusa temat gynnar också webbplatsens syfte, trots att det förmedlar en helt annan känsla än det mörka orginaltemat. Färgschemat går i jordiga toner och ger en naturlig, lantlig känsla, en koppling till Art Ists sydstatsrötter och gynnar countryprofilen väl. Det ljusa temat har också en känsla av rörelse från herobilden i kombination med transparenta fält. 

Det mörka temats design kännetecknas av dess akromatiska färgschema, dess balans och rörelse, balansen från de väl utplacerade elementen uppbyggt med grid, och dess känsla av rörelse från herobilden med transparent main och footer-del. 
De olika undersidorna använder olika grid och ger en känsla av variation. About-sidan jobbar med många bilder i olika storlek vilket skapar intresse och dramatik på webbplatsen. Valet av rött som accentfärg, länkar som lyser med neonsken samt about-sidans ensamma bild i rött med de i övrigt svartvita elementen adderar till denna dramatiska effekt. 

Det ljusa temat kännetecknas av dess luftiga, lätta, soliga första intryck. Designen är fortsatt stilren, den uppfattas som mjukare i dess val av typsnitt med en serif-font som brödtext. Skuggorna som sitter på nästan alla element bidrar också till ett mindre hårt intryck och skapar djup på sidan. Det ljusa temat har samma fina balans och rörelse som det mörka temat. Undersidorna i det ljusa temat justerar text åt höger vilket är ganska ovanligt, det skapar en intressant effekt och ger en känsla av variation. 

Analys
-----------------------

Efter att ha analyserat resultatet från Art Ists webbplats finner jag att det finns en tydlig koppling mellan implementerade designprinciper och önskat utfall för webbplatsen. Valen av designprinciper som används i de två olika teman som webbplatsen har är genomtänkta och gynnar dess syfte och mål. 
Vilka designprinciper man väljer att använda kan skapa helt olika känslor och uttryck för en webbplats, små medel kan ge stor effekt. 
Resultaten visar att de två olika teman använder en del återkommande designprinciper samt en del som skiljer dem åt. Balansen, djupet och rörelsen på sidorna är återkommande, skillnaderna ligger främst i val av färg, form och typografi.
För att skapa en god design på en webbplats krävs god komposition, balans och harmoni. För mycket och för rörigt innehåll gör det svårt att ta till sig information och navigera på sidan. Art Ist har lyckats väl med att balansera elementen på sidan, det är enkelt att ta till sig informationen som finns, och är samtidigt behagligt att manövrera på sidan. 
Sammanfattningsvis så är det tydligt att Art Ist webbplats använder sig av en kombination av designprinciper, det finns en tanke bakom valen som gjorts för att generera en genomarbetad design. 

Referenser
-----------------------
[**Art Ist**](http://www.student.bth.se/~mack20/dbwebb-kurser/design/me/kmom10/artist/)  
[**Canva's Design Elements and Principles**](https://www.canva.com/learn/design-elements-principles/)

Skrivet av:
-----------------------

Malin Wadholm. 
